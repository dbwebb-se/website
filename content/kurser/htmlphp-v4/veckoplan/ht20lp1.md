---
author:
    - mos
revision:
    "2020-06-17": "(A, mos) Ny för ht20."
...
Veckoplan hösten 2020, läsperiod 1
==================================

Här är en rekommendation till veckoplanering för att jobba igenom kursen.

<!--more-->



Allmän planering {#allman}
----------------------------------

Kursen har en [rekommenderad studieplan](htmlphp/studieplan) som visar en översikt, vecka för vecka, vilket kursmoment som är aktuellt att jobba med. Där finns även rättningsfönster som visar när saker rättas.

På Canvas finns datum för inlämningsuppgifter. Ett rättningsfönster pågår normalt sett 15 arbetsdagar efter inlämningsdatum på uppgiften.

Kursen har en [lektionsplan](htmlphp/lektionsplan) som visar när det är lärarledda tillfällen för undervisning/handledning på campus/distans.

Kursen har bokade tillfällen i schemat som säger när en fysisk sal är bokad på campus.



Vecka 1: Introduktion {#v1}
----------------------------------

Kursstart och upprop är enligt utsatt tid i lektionsplanen.

Första veckan är en introvecka och syftet är att förbereda dig inför kursen och kmom01 genom att installera labbmiljö och nödvändig infrastruktur.

Vi jobbar igenom delen med ["Labbmiljön" i kmom01](https://dbwebb.se/kurser/htmlphp/kmom01#labbmiljo).

Det är rätt lugn takt inledningsvis, syftet är att alla skall vara redo för kursen inför nästa vecka.

Tycker du det är alltför lugnt så påbörjar du att jobba med resten av kmom01 eller så läser du på i kurslitteraturen.



Vecka 2: Kmom01 {#v2}
----------------------------------

Nu börjar kursen på riktigt och vi jobbar igenom kmom01 från start till mål. Tanken är att varje kmom tar ca 20h, plus minus ett antal timmar beroende av dina förkunskaper och arbetskapacitet.

Kursmomentet omfattar både läsanvisningar, övningar, uppgifter och instruktion om hur du skall redovisa.

Påbörja kmomet på egen hand så är du väl förberedd när du deltar i de lärarledda sessionerna (se lektionsplanen). Lärarna visar dig ibland hur du kan genomföra uppgifter och ibland berättar de mer allmänt om saker inom kursens område.

Sikta på att vara klar med kursmomentet senast fredag eftermiddag. Hinner du inte så kan du jobba klart under helgen. Det rekommenderas att du jobbar klart så att du är redo för nästa kmom som startar nästa vecka.

Du lämnar in din redovisning på Canvas och där bedöms den med betyget U/Ux/G. Ux betyder att du kan komplettera till godkänt. Inlämningsdatum på Canvas är ett par dagar in i nästa vecka för att ge dig ytterligare lite utrymme, om du hamnat efter.



Vecka 3-7: Kmom02-kmom06 {#v3}
----------------------------------

Nu följer 5 veckor med samma upplägg. Gör ett kmom i veckan för att ligga i fas.



Vecka 8: Kmom10 {#v8}
----------------------------------

Nu startar vi projektet i kmom10. Det bygger vidare på det du lärt dig i kmom01-06 så du behöver ha utfört de kmomen innan du påbörjar projektet.



Vecka 9: Kmom10 fortsätt {#v9}
----------------------------------

Jobba vidare med ditt projekt i kmom10.



Vecka 10: Kmom10 redovisa {#v10}
----------------------------------

Nu slutför du ditt projekt och redovisar det.

Det finns en deadline när projektet skall lämnas in. Dagen efter den deadlinen har du möjlighet att göra en presentation av ditt projekt och skriva redovisningstext som du skall lämna in.
