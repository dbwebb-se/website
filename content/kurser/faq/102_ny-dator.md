---
author: mos
baseurl: null
revision:
    "2020-06-22": "(A, mos) Ny inför HT20."
...
Ny dator till dina studier?
==================================

> "Jag är intresserad av ert program webbprogrammering. Det jag undrar är vilken typ av dator man behöver för att kunna utföra allt som ingår i programmet?"

[FIGURE src="image/snapht17/skrivbord.jpg?w=1100&&a=20,5,15,5&cf" caption="Skaffa dig en trevlig arbetsmiljö som hjälper dig att fokusera på dina studier."]

Du kan välja Windows, Mac eller Linux. Alla fungerar med programvarorna vi använder.

Du kan ha en bärbar eller stationär, välj efter eget tycke. Kanske en av varje?

Om du går på campus så rekommenderas att du har en bärbar som du kan ha med dig till skolan och sitta och jobba på i labbsalarna.

Köp gärna mycket primärminne. Själv hade jag valt 16GB eller mer. Är pengar ett mindre problem så väljer du gärna mer. Webbläsare äter minne och det är bra att ha minne för virtualisering (att köra en dator i din dator).

SSD-disk eller liknande är bra för hyffsat snabb dator. Vill du spara mycket data så vill du även ha en traditionell mekanisk hårddisk som ger dig extra utrymme. Då kan du även kopiera data mellan dina två hårddiskar och på så sätt få en enkel backup.

Processor CPU Intel I5 räcker, för egen del har jag I7.

I några kurser används virtualisering med Docker/VirtualBox och liknande. De allra nyaste datorerna klarar det bra medans äldre datorer kan vara svårare. För att vara på säkraste sidan så använd nyare datorer.

Kör alltid det allra senaste versionen av operativsystemet.

Alla programvaror som krävs för studierna är fria, de flesta öppen källkod och finns till Windows, Mac, Linux. Via skolan kan du få vissa licenser till Microsoft-program (bonus).

Du vill ha en webbkamera (distansstudent), vi använder en som heter Logitech 920C (eller liknande), tror priser ligger runt 700. Men du klarar dig om datorn har en inbyggd kamera. Det är sällan du behöver använda kameran.

Du vill ha en mikrofon till datorn. Du klarar dig med en enkel, men det är inte dumt att investera i en bättre mikrofon som ger bra ljud. Min mikrofon med stativ kostar kanske 2-3 tusen, jag har nån annan mikrofon som kostade 1300. Men du klarar dig genom att använda dina iphone lurar och koppla dem till datorn. Låt din plånbok och ljud-ambition bestämma.

Se till att få en lugn och trevlig miljö kring datorn, en miljö som du trivs med. Pynta lite. Du kommer tillbringa mycket tid där. Rensa allt som distraherar dig från studierna.

Som referens finns här en beskrivning över [de flesta programvaror som används i undervisningen](labbmiljo/inledning).

**Bli vän med din dator.** Lär dig installera och avinstallera program, om och om igen. Öppna terminalen och fundera på vad den fyller för funktion.Lär dig tjänster som dela filer (dropbox etc) och hitta webbtjänster där du kan dela skärmdumpar (imgur etc) och kodsnuttar (gist, codeshare etc).
