---
title: webapp (v5)
author:
    - efo
revision:
    "2025-03-05": "(A, efo) Första revisionen efter flytt av kursmaterial."
...
Kursen webapp (v5)
==================================

Kursen **Webbapplikationer för mobila enheter**, a.k.a. *webapp*, lär dig hur du bygger applikationer för mobila enheter och läsplattor med HTML, CSS och JavaScript. Kursen syftar till att lära ut utveckling av webbapplikationer med HTML, CSS och JavaScript och fokuserar på mobila enheter och läsplattor. Kursen går igenom konstruktioner i HTML, CSS och JavaScript som hjälper dig bygga applikationer som är oberoende av skärmens storlek och enhetens styrning (mus, touchscreen, penna, tangentbord). Du bygger en applikation som använder sig av HTML, CSS och JavaScript på klientsidan och du jobbar med RESTful API:er och JSON-data för att bygga webappar. Via litteraturstudier och praktiska övningar förkovrar du dig i området. I slutet av kursen får du visa dina färdigheter i ett praktiskt programmeringsprojekt där allt integreras.



<!--more-->



Förkunskaper {#forkunskaper}
------------------------

Det formella förkunskapskravet är:

> För tillträde till kursen krävs genomgångna kurser motsvarande 15 hp i programmering och webbteknologier varav 6 hp ska vara programmering med JavaScript.



Innehåll {#innehall}
------------------------

Kursen omfattar följande områden:

* HTML5, CSS3, JavaScript med mobilt fokus.
* CSS3 för att styla webbapp som en "native app".
* Mobilen och läsplattan som test och utvecklingsmiljö.
* Touch-event.
* Responsive design, storlekar, landskap, portätt.
* Jobba med RESTful API:er och JSON.
* Mobil prestanda och tillgänglighet.
* Att använda hårdvarufunktioner som är specifika på mobila enheter, tex splash-screens, logotyper och filhantering.
* Jobba med webappar och hybrid webapp för att komma åt hårdvarunära funktioner.
* Felsökning och tekniker att debugga sitt program.
* Utvecklingsmiljö och verktyg för utveckling av mobila appar.



Mål {#mal}
------------------------

### Kunskap och förståelse {#kunskap}

Efter genomförd kurs skall studenten:

* påvisa grundläggande förståelse för utveckling av mobila applikationer med valda tekniker genom att skriftligen beskriva och sammanfatta erfarenheter och observationer från övningar och projekt.
* påvisa god förståelse för mobila enheters begränsningar och styrkor samt anpassa mobila applikationer för tillgänglighet och användbarhet.
* påvisa goda kunskaper i att skapa mobila appar, med HTML, CSS och JavaScript, genom att tillämpa dessa tekniker i praktiska övningar och projekt.
* påvisa goda kunskaper i att använda JSON API:er för att hämta, skapa, uppdatera och ta bort data genom att använda JSON API:er i praktiska övningar och projekt.


### Färdighet och förmåga {#fardighet}

Efter genomförd kurs skall studenten:

* självständigt utveckla, dokumentera och presentera ett projekt baserat på utveckling av en mobil app.
* ha god praktisk förmåga att hantera de verktyg och miljöer som används vid utveckling och felsökning av mobila appar med valda tekniker.


Kursplan {#kursplan}
-----------------------------------------------------

Kursplanen är kursens formella dokument som fastställts av högskolan. När kursen utvärderas görs det mot kursplanen. I kursplanen kan du läsa om kursens klassificering, syfte, innehåll, mål, generella förmågor, lärande och undervisning, bedömning och examination, litteratur, mm.

Kursens namn är "Webbapplikationer för mobila enheter".

Från och med våren 2019 hittar du [kursplanen genom att söka på kurskoden DV1609 via BTH's hemsida](http://edu.bth.se/utbildning/utb_kursplaner.asp?KKurskod=DV1609).

Fram till våren 2018 så gavs kursen under [kurskoden DV1546](http://edu.bth.se/utbildning/utb_kursplaner.asp?KKurskod=DV1546).



Kursmaterial {#kursmaterial}
-----------------------------------------------------

Kursens material finns på [https://dbwebb-webapp.github.io/](https://https://dbwebb-webapp.github.io/). På webbplatsen finns material om de tekniker och verktyg som används i kursen, samt information om inlämningsuppgifter och hur du redovisar.
